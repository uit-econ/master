---
title: Fil-0700 Examen philosophicum, Tromsøvarianten
subtitle: 10 STP
image: https://raw.githubusercontent.com/uit-econ/hovedside/main/assets/img/Fil-0700.jpg
category: semester6

caption:
  title: Fil-0700
  subtitle: Examen philosophicum, Tromsøvarianten
  thumbnail: https://raw.githubusercontent.com/uit-econ/hovedside/main/assets/img/Fil-0700.jpg
---
### Innhold
Emnet er organisert rundt fem tema: Mennesket, kunnskap, etikk, politikk og natursyn og vitenskap.

Kurset gir en innføring i filosofiske diskusjoner knyttet til menneskets natur og virksomhet, menneskelig kunnskap og kunnskapsproduksjon, grunnleggende spørsmål knyttet til moralsk og politisk aktivitet, vitenskapelig tenkning og ulike oppfatninger om naturen.

Etter bestått emne skal studenten ha følgende læringsresultat:

## Kunnskap og forståelse

Kurset tar for seg følgende spørsmål: Hva vil det si å være et menneske? Hva er kunnskap? Hva er rett og galt? Hva er et rettferdig samfunn? Hva er naturen? Hva er vitenskap? Studenten skal kunne
- Forklare hva spørsmålene går ut på.
- Forklare filosofiske begreper som brukes for å diskutere dem.
- Forklare sentrale teorier som forsøker å besvare dem.
- Forklare argumenter for og mot teoriene.


### Ferdigheter

Studentene skal kunne

- Anvende de filosofiske begrepene og teoriene i nye sammenhenger og på konkrete eksempler.
- Identifisere argumentasjonen i en tekst.
- Vurdere og kritisere argumenter på et grunnleggende nivå.

### Generell kompetanse
- Studentene skal kunne
- Reflektere selvstendig og kritisk.
- Uttrykke seg på en akademisk måte.
- Delta i en muntlig akademisk diskusjon.
- Utforme en akademisk tekst.

### Undervisning
Undervisningen går over 9 - 12 uker og består av forelesninger (2t pr. uke) og seminarer (3t pr. uke). Seminarene er innrettet mot ulike fagområder, uten at det skaper noen bindinger for senere studier.   

Emnet evalueres en gang pr. programperiode, med midt- eller sluttevaluering. Evalueringen foretas skriftlig eller muntlig. Denne gjennomgås av faglærer og drøftes i programstyret.
